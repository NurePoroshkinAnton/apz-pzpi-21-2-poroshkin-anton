1 БІЗНЕС-ВИМОГИ
1.1 Передумови


Сучасний готельний бізнес стикається з викликом створення персоналізованого досвіду для своїх гостей. Одним із ключових аспектів цього досвіду є можливість налаштування та контролю клімату в номері.
Існуючі системи управління кліматом, як правило, фрагментовані, не гнучкі та складні у налаштуванні. Користувачі стикаються таких систем стикаються зі списком проблем, серед яких необхідність керувати декількома пристроями (кондиціонери, термостати, зволожувачі) з різних інтерфейсів, складність створення та автоматизації сценаріїв роботи, що враховують індивідуальні потреби користувачів, необхідність постійно знову налаштовувати клімат у номері при подорожах через відсутність можливості синхронізації уподобань користувачів між різними закладами однієї готельної мережі.
Впровадження програмної системи з управління кліматом з можливістю синхронізації персональних профілів має допомогти подолати вищеперелічені проблеми, пропонуючи низку переваг як і для готельних мереж, які приймуть рішення про впровадження відповідної системи, так і для клієнтів таких готельних мереж безпосередньо. Головною перевагою для готельних мереж є збільшення лояльності клієнтів до певної готельної мережі завдяки синхронізації кліматичних уподобань гостей. Серед переваг для клієнтів готельних мереж можемо виділити наступні: зручне та централізоване керування кліматом, персоналізацію та адаптацію до потреб користувача, спрощення процесу акліматизації для людей, які часто подорожують.


1.2 Бізнес-можливості


Існує низка продуктів, які можна вважати аналогами розроблюваної системи. Серед них можемо виділити:
‒	Metasys від Johnson Controls – це система диспетчеризації будівель, яка використовується для управління ОВК, освітленням та протипожежною безпекою в комерційних та промислових об'єктах. Серед плюсів системи можемо виділити масштабованість, оскільки Metasys може бути розширена, щоб відповідати потребам будь-якого об'єкта, від невеликих офісів до великих промислових комплексів. Серед недоліків можемо виділити відсутність персоналізації та орієнтації на окремого споживача, що унеможливлює використання даної системи в готельному бізнесі;
‒	Nest від Google - це екосистема розумних домашніх пристроїв, які допомагають керувати кліматом домівки. До екосистеми Nest входять термостати, камери, розумні дзвоники та динаміки. Серед переваг системи можемо виділити простоту використання, оскільки усіма елементами системи можна зручно управляти використовуючи мобільний застосунок, та широкі можливості для персоналізації налаштувань системи. Серед недоліків – низьку масштабованість системи, адже вищезгадана система призначена насамперед для особистих будинків та невеликих домогосподарств, що унеможливлює її використання для великих готельних мереж.
Також варто зазначити, що обидві вищеперелічені програмні системи мають докорінний недолік – вони використовують закриті протоколи обміну даними між розумними пристроями, що унеможливлює інтеграцію пристроїв управління кліматом від сторонніх виробників з цими продуктами. Тоді як розроблювана система покликана вирішити цю проблему, пропонуючи рішення, яке стане у нагоді як і кінцевим користувачам системи (готельним мережам) так і виробникам розумних пристроїв для управління кліматом, що, зокрема, дозволить отримувати прибуток від обох сторін.
Цільовий ринок розроблюваної системи – це готелі всіх розмірів. Впровадження такої системи буде особливо корисним для готельних мереж, які прагнуть підвищити лояльність клієнтів і зробити перебування гостей більш комфортним. 
Сфера використання дозволяє продукту орієнтуватись на глобальний ринок з особливою увагою до розвинених країн Європи та Америки з високим рівнем туризму. 
Існують широкі можливості для монетизації подібного продукту, зокрема надання ліцензії з обмеженим терміном дії (в 2, 3 чи 5 років) чи постійної ліцензії на використання на основі одноразового платежу, використання даного проєкту як SaaS на основі щомісячної чи щорічної підписки. 


2 КОНЦЕПЦІЯ РІШЕННЯ
2.1 Окреслення концепції


«Програмна система управління кліматом у готельній мережі з можливістю синхронізації персональних профілів» – це продукт, заснований на відритих протоколах обміну даними між розумними пристроями управління кліматом, який призначений для готельних мереж усіх розмірів. Впровадження такої системи надає можливість клієнтам готелю:
‒	зручно налаштовувати клімат у власному номері;
‒	зберігати та організовувати свої уподобання у вигляді особистих профілів;
‒	синхронізувати профілі між різними закладами готельної мережі.
Також впровадження такої системи дає можливість готельним мережам:
‒	підвищити задоволеність клієнтів завдяки персоналізації та зручності управління кліматом шляхом використання системи;
‒	збільшити лояльність клієнтів, оскільки гості, які вже налаштували комфортний клімат у своєму номері та знають, що їм не доведеться робити цього ще раз, ймовірніше, знову зупиняться у цьому готелі;
‒	отримати перевагу у конкурентній боротьбі з іншими готельними мережами.
Щодо функціональності системи, то серверна частина програмної системи має забезпечувати безпечне зберігання даних про користувачів, готелі та налаштування клімату завдяки використанню надійних методів автентифікації та авторизації, обмеженню доступу до даних лише авторизованим користувачам хешування паролів, та резервному копіюванню даних. Також серверна частина проєкту має забезпечувати обробку запитів на синхронізацію кліматичних профілів та зберігання інформації про розумні пристрої управління кліматом, які використовують клієнти готелів.
IoT-частина проєкту має стати зв’язною частиною між серверною частиною проєкту та розумними пристроями для управління клімату, а саме вона відповідатиме за отримання команд на зміну клімату від серверної частини, передачу відповідних вказівок до розумних пристроїв з використанням відкритих протоколів та уніфікованого інтерфейсу обміну даними та обробку критичних ситуацій, наприклад, помилкові відповіді пристроїв для управління кліматом на запит про зміну клімату.
Браузерна та мобільна частини системи призначені для надання зручного інтерфейсу для використання системи, функціонал браузерного застосунку також буде розширено можливостями для адміністрування системи, що включає у себе можливості для створення резервних копій бази даних, експорт та імпорт даних тощо.


2.2 Головна функціональність 


До головної функціональності можемо віднести:
‒	MF-1 персоналізоване управління кліматом: впровадження програмної системи управління кліматом з можливістю синхронізації персональних профілів дозволить клієнтам готелю зручно налаштовувати клімат у власному номері;
‒	MF-2 синхронізація кліматичних профілів клієнтів готелю: програмна система також надаватиме можливість синхронізувати налаштування клієнтів між готелями однієї мережі, що підвищить лояльність клієнтів до готельної мережі та спростить процес акліматизації;
‒	MF-3 попередження виходу з ладу пристроїв для управління кліматом: IoT-пристрій автоматично повідомлятиме адміністрацію готелю про вихід з ладу пристроїв для управління кліматом у готельних номерах, що дозволить своєчасно реагувати на критичні ситуації такого роду та підтримувати комфорт клієнтів готелю на високому рівні.


3 РАМКИ ТА ОБМЕЖЕННЯ
3.1 Рамки первинного випуску


У рамках первинного випуску планується реалізація низки ключових функцій, які забезпечать зручність керування кліматом у готельних номерах. Щодо загальних можливостей системи, до первинного випуску буде включено можливості для управління кліматом у номері, включаючи управління температурою та вологістю, збереження уподобань клієнтів у вигляді персональних профілів, синхронізацію профілів клієнтів готелю між різними закладами готельної мережі, локалізація застосунку українською та англійською мовами.
Щодо серверної частини проєкту, до первинного випуску буде включено функції автентифікації та авторизації готельних мереж, які бажають встановити дану систему, зберігання даних про їх клієнтів та прилади для управління кліматом, встановлені у готельних номерах, зберігання кліматичних уподобань клієнтів готелю у вигляді персональних профілів та їх синхронізацію. Безпека зберігання даних на сервері та обміну даними між різними частинами системи буде досягатись шляхом обмеження доступу до даних для користувачів, які не пройшли процедуру авторизації, хешуванням паролів та кодів доступу.
В рамках первинного випуску продукту клієнтська та мобільна частини системи, надаватимуть візуальний інтерфейс для керування кліматом у готельному номері, створення та збереження персональних кліматичних профілів. Функціонал браузерного застосунку буде розширено можливостями для адміністрування системи, включно з можливостями для створення резервних копій бази даних, імпорту та експорту даних тощо.
IoT частина системи, в рамках первинного релізу відповідатиме за отримання команд на зміну клімату від серверної частини, передачу відповідних вказівок до розумних пристроїв з використанням відкритих протоколів та уніфікованого інтерфейсу обміну даними та обробку критичних ситуацій, наприклад, помилкові відповіді пристроїв для управління кліматом на запит про зміну клімату. Обробка помилкових ситуацій включатиме в себе автоматичне повідомлення про такі ситуації адміністрації готелю, що надаватиме можливість на них своєчасно реагувати.


3.2 Рамки наступних випусків


У рамках подальших випусків системи її функціонал може бути розширено можливостями для голосового управління кліматом у номері, прогнозування та передбачення виходу з ладу пристроїв для управління кліматом у номері, звітністю щодо енергоефективності готельних номерів та інтеграцією штучного інтелекту для автоматичної генерації кліматичних профілів.


4 БІЗНЕС-КОНТЕКСТ
4.3 Робоче середовище


Для розробкіи серверної частини системи було обрано фреймворк NestJS, який має вбудовані механізми автентифікації та авторизації, що забезпечать безпечний доступ до API.
Для зберігання даних було обрано СУБД PostgreSQL, яка має вбудовані механізми резервного копіювання та відновлення даних, що допоможе забезпечити відповідність вимогам до надійності та стійкості системи до аварійних ситуацій.
Для розробки браузерного застосунку було обрано бібліотеку React, який відповідає вимогам до безпеки системи (зокрема, вимогам до захисту від XSS-атак шляхом використання бібліотеки DOMPurify у своїх внутрішніх механізмах). Для спрощення асинхронної взаємодії із сервером та синхронізації стану серверного і браузерного застосунків було обрано стейт-менеджер MobX.
Для розробки мобільного застосунку було обрано фреймворк Jetpack Compose для мови програмування Kotlin.
Система буде використовуватися клієнтами готелів, які знаходяться по всьому світу. Це означає, що користувачі будуть географічно розпорошені і знаходитися в різних часових поясах.
Користувачі зможуть отримати доступ до системи через веб-нтерфейс та мобільний додаток. Очікується, що доступ до системи буде необхідний цілодобово, 7 днів на тиждень.
Дані про налаштування клімату, особисті профілі та інші дані користувачів будуть зберігатися на сервері. Дані IoT-пристроїв про температуру, вологість та інші параметри середовища також будуть надсилатися на сервер.
