1 КОНЦЕПТУАЛЬНЕ МОДЕЛЮВАННЯ СИСТЕМИ


Перед розробкою програмного забезпечення для мобільного застосунку в рамках програмної системи для управління кліматом у готельній мережі з можливістю синхронізації персональних профілів необхідно провести концептуальне моделювання системи.
В рамках роботи з мобільним застосунком для програмної системи клієнту готельної мережі необхідно буде мати можливість управління власними кліматичними профілями, що включає в себе перегляд усіх кліматичних профілів, а також створення, редагування інформації про та видалення кліматичних профілів. Також клієнту готельної мережі необхідно мати можливість встановлювати статус власних кліматичних профілів (активний/неактивний).
Результатом концпетуального моделювання системи стала UML діаграма прецедентів, наведена у додатку А.1. 


2 ОПИС РОЗРОБКИ МОБІЛЬНОГО ЗАСТОСУНКУ
2.1 Обґрунтування архітектурних рішень проєкту


За основу для розробки програмного забезпечення для мобільного застосунку в рамках системи було обрано багатошарову архітектуру.
Серед окремих шарів системи можемо виділити шар відображення (Presentation layer), представлений компонентами користувацького інтерфейсу. Компонентний підхід до розробки шару відображення забезпечує можливість перевикористання окремих атомарних компонентів, що відкриває шлях до простого та ефективного перевикористання коду.
	У шар бізнес-логіки (Business Logic layer) було виокремлено логіку по роботі з даними та управління глобальним станом застосунку. Представлено шар бізнес-логіки класами ViewModel. Створення окремого шару бізнес-логіки дало можливість прибрати логіку з обробки даних з компонентів користувацького інтерфейсу та зосередити в них виключного логіку з відображення даних.
У шарі доступу до даних (Data Access layer) або шарі API сконцентровано логіку для отримання даних від серверної частини. Представлено шар класами-API.
Перевагами використання багатошарової архітектури для створення мобільних застосунків є ізоляція схожої логіки в окремих модулях та можливість забезпечення низкьої зв’язанності між шарами системи, що значно спрощує заміну відповідних шарів за потреби, оскільки задля заміни одного шару нема необхідності вносити зміни в інші.
Результатом проєктування архітектури системи стала UML діаграма компонент, наведена у додатку А.2. 


2.2 Опис використаних технологій


Основою для створення шару представлення та описання користувацького інтерфейсу шляхом створення окремих незалежних компонентів у декларативному стилі став фреймворк Jetpack Compose. Задля спрощення, пришвидшення розробки та уникнення реалізації шаблонних компонентів було використано компонентну бібліотеку Material3.
Бізнес-логіку застосунку було описано у класах ViewModel. Компоненти користувацького інтерфейсу отримують доступ до необхідних ViewModel за допомогою паттерну впровадження залежностей (Dependency Injection).
Основою для створення шару доступу до даних стала бібліотека для здійснення HTTP запитів KTOR Client. Для обміну даними між серверною частиною системи та мобільним застосунком використовується протокол HTTPS. 
Застосунок підтримує українську та англійську локалізацію. Реалізовано локалізацію було за допомогою стандартних можливостей ОС Android.
Детальніше структуру розробленого застосунку наведено в UML діаграмі пакетів (рис. А.3.). 


2.3 Опис результатів розробки мобільного застосунку


Результатом розробки програмного забезпечення для мобільної клієнтської частини системи став застосунок, який надає клієнту готельної мережі можливість ефективного управління власними кліматичними профілями.
Протягом першого запуску застосунку користувачеві буде запропоновано створити новий обліковий запис або увійти в уже створений обліковий запис за допомогою власного облікового запису Google. Задля отримання доступу до основного функціоналу застосунку необхідно пройти процес автентифікації.
Автентифікованому користувачу надається доступ до сторінки управління кліматичними профілями. Дана сторінка надає користувацький інтерфейс для управління кліматичними профілями, що включає в себе перегляд список кліматичних профілів, а також створення, редагування інформації про та видалення кліматичного профіля. Інформація про кліматичні профілі надається у вигляді списку карток.
Також надається користувацький інтерфейс для управління статусом кліматичних профілів у вигляді відповідної кнопки у тілі картки з описом кліматичного профіля.
Структуру даних мобільного застосунку було продемонстровано в ER-діаграмі даних. (рис. А.4). 


2.4 Опис результатів тестування мобільного застосунку.


Функціональне тестування розробленого застосунку проводилось вручну, з використанням емулятора смартфона Google Pixel 8 з операційною системою Android 12 (версія API 31).
Проведення функціонального тестування системи дозволило забезпечити її стійкість до критичних ситуацій та упевнитись в стабільності роботи розробленого застосунку. 

 
ВИСНОВКИ


Протягом виконання роботи було розроблено програмне забезпечення для мобільного застосунку в рамках програмної система для управління кліматом у готельній мережі з можливістю синхронізації персональних профілів, описано прийняті інженерні рішення, побудувано діаграми, представлено будову системи та її взаємодію з іншими частинами системи. 