1 КОНЦЕПТУАЛЬНЕ МОДЕЛЮВАННЯ СИСТЕМИ


Перед розробкою програмного забезпечення для браузерного клієнтського застосунку в рамках програмної системи для управління кліматом у готельній мережі з можливістю синхронізації персональних профілів необхідно провести концептуальне моделювання системи.
В рамках роботи з браузерним клієнтом для програмної системи адміністратору готельної мережі необхідно буде мати можливість управління готелями, що включає в себе перегляд усіх готелів, створення, редагування інформації про та видалення готелю. Також адміністратору готельної мережі необхідно мати можливість управління готельними номерами, пристроями для управління кліматом та клієнтами готельної мережі. Також адміністратору готельної мережі необхідно мати можливість перегляду статистики за кліматичними пристроями встановленими в усіх або конкретному готелі готельної мережі та статистику за виробниками пристроїв для управління кліматом.
Результатом концпетуального моделювання системи стала UML діаграма прецедентів, наведена у додатку А.1.

 
2 ОПИС РОЗРОБКИ КЛІЄНТСЬКОГО ВЕБ-ЗАСТОСУНКУ
2.1 Обґрунтування архітектурних рішень проєкту


За основу для розробки програмного забезпечення для браузерного клієнтського застосунку в рамках системи було обрано багатошарову архітектуру.
Серед окремих шарів системи можемо виділити шар відображення (Presentation layer), представлений компонентами користувацького інтерфейсу. Компонентний підхід до розробки шару відображення забезпечує можливість перевикористання окремих атомарних компонентів, що відкриває шлях до простого та ефективного перевикористання коду.
У шар бізнес-логіки (Business Logic layer) було виокремлено логіку по роботі з даними та управління глобальним станом застосунку. Представлено шар бізнес-логіки класами-сховищами (store). Створення окремого шару бізнес-логіки дало можливість прибрати логіку з обробки даних з компонентів користувацького інтерфейсу та зосередити в них виключного логіку з відображення даних.
У шарі доступу до даних (Data Access layer) або шарі API сконцентровано логіку для отримання даних від серверної частини. Представлено шар класами-api.
Перевагами використання багатошарової архітектури для створення клієнтських застосунків є ізоляція схожої логіки в окремих модулях та можливість забезпечення низкьої зв’язанності між шарами системи, що значно спрощує заміну відповідних шарів за потреби, оскільки задля заміни одного шару нема необхідності вносити зміни в інші. Наприклад, задля переходу з протоколу http на протокол websockets задля створення функціоналу реального часу в застосунку достатньо буде внести зміни виключно у шар доступу до даних, тоді як BLL та PL лишаться без змін.
Результатом проєктування архітектури системи стала UML діаграма компонент, наведена у додатку А.2. 


2.2 Опис використаних технологій


Основою для створення шару представлення та описання користувацького інтерфейсу шляхом створення окремих незалежних компонентів у декларативному стилі стала бібліотека React. Задля спрощення, пришвидшення розробки та уникнення реалізації шаблонних компонентів було використано компонентну бібліотеку Ant Design.
Основою для створення шару бізнес-логіки стала бібліотека для управління станом додатку Mobx.
Основою для створення шару доступу до даних стала бібліотека для здійснення HTTP запитів Axios. Для обміну даними між серверною частиною системи та браузерним клієнтом використовується протокол HTTPS. 
Для забезпечення локалізації додатку було використано бібліотеку i18next та її адаптер для React react-i18next.
Детальніше структуру розробленого застосунку наведено в UML діаграмі пакетів (рис. А.3.). 


2.3 Опис результатів розробки клієнтської частини проєкту


Результатом розробки програмного забезпечення для браузерної клієнтської частини системи став застосунок, який надає адміністрації готельної мережі можливість ефективного управління власною готельною мережою.
Протягом першого запуску застосунку користувачеві буде запропоновано створити новий обліковий запис або увійти в уже створений обліковий запис. Задля отримання доступу до основного функціоналу застосунку необхідно пройти процес автентифікації.
Автентифікованому користувачу надається доступ до розділів «Готелі», «Користувачі» та «Статистика» за допомогою меню навігації у шапці сайту.
Розділ «Клієнти» надає користувацький інтерфейс для управління клієнтами готельної мережі, що включає в себе перегляд списку клієнтів, а також створення, редагування інформації про та видалення клієнтів. Інформація про кожного клієнта надається у вигляді карточки.
Розділ «Статистика» надає користувацький інтерфейс для перегляду статистики за кліматичними пристроями та виробниками кліматичних пристроїв. Статистику за кліматичними пристроями наведено у вигляді переліку кількості кліматичних пристроїв у кожному можливому стані (задовільний, попередження, помилка) та відсоткового співвідношення кількості кліматичних пристроїв у певному стані до загальної кількості. Розподіл кліматичних пристроїв за їх станом також візуалізовано у вигляді секторної діаграми. Також надається можливість фільтрації статистики за готелями. 
Статистика за виробниками кліматичних пристроїв надається у вигляді рейтингу найгірших виробників кліматичних пристроїв. Ранжування списку виробників відбувається за кількістю пристроїв у стані помилки та кількістю пристроїв у стані попередження.
Розділ «Готелі» надає користувацький інтерфейс для управління готелями, що включає в себе перегляд списку готелів, а також створення, редагування інформації про та видалення готелів. Інформація про кожен готель надається у вигляді карточки. В тілі кожної карточки розташоване посилання на сторінку для управління номерами даного готелю.
Сторінка «Номери» надає користувацький інтерфейс для управління номерами певного готелю, що включає в себе перегляд номерів, а також створення, редагування інформації про та видалення готельних номерів. Інформація про кожен готельний номер надається у вигляді карточки. В тілі кожної карточки розташоване посилання на сторінку для кліматичними пристроями, встановленими в даному готельному номерів.
Сторінка «Кліматичні пристрої» надає користувацький інтерфейс для управління кліматичними пристроями певного готельного номеру, що включає в себе перегляд списку встановлених кліматичних пристроїв, а також створення, редагування інформації про та видалення кліматичних пристроїв. Інформація про кожен кліматичний пристрій надається у вигляді карточки.
Детальніше принцип роботи браузерного клієнта наведено в UML діаграмі діяльності (рис. А.4). 


2.4 Опис результатів тестування клієнтського веб-застосунку


Функціональне тестування розробленого застосунку проводилось вручну, з використанням браузерів Google Chrome та Mozilla Firefox останніх версій на операційній системі Windows 11.
Проведення функціонального тестування системи дозволило забезпечити її стійкість до критичних ситуацій та упевнитись в стабільності роботи розробленого застосунку. 

ВИСНОВКИ


Протягом виконання роботи було розроблено програмне забезпечення браузерного клієнтського застосунку в рамках програмної система для управління кліматом у готельній мережі з можливістю синхронізації персональних профілів, описано прийняті інженерні рішення, побудувано діаграми, представлено будову системи та її взаємодію з іншими частинами системи.

 
